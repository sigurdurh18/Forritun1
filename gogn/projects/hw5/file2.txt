Ein alræmdasta óleysta þraut stærðfræðinnar, sannleiksgildi Riemann tilgátunnar, kann að vera leyst.
Því heldur breski stærðfræðingurinn Michael Atiyah í það minnsta fram.
Atiyah kynnti niðurstöður sínar á ráðstefnu í Heidelberg í Þýskalandi í morgun.
Riemann tilgátan er ein af þúsaldarþrautunum sjö á lista sem stærðfræðifélagið Clay setti saman árið 2000 yfir merk vandamál, sem öll eiga það sammerkt að hafa valdið stærðfræðingum heilabrotum í áratugi, og jafnvel aldir.
Félagið heitir hverjum þeim sem leysir þúsaldarþraut einni milljón bandaríkjadala.
Síðan þá hefur ein þeirra verið leyst, en stærðfræðingurinn sem það gerði, sérvitringurinn Grigori Perelman, afþakkaði verðlaunin.